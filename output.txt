Államalapítás
Honfoglalás (895-896)
Általános értelemben honfoglalásnak nevezzük azt a folyamatot, melynek során valamely
nép egy kiválasztott területet birtokába vesz, abból a célból, hogy ott új hazát alapítson.
Ennek megfelelően a magyar történelemben honfoglalásnak nevezzük azt a folyamatot,
melynek során a magyarok a Kárpát-medencét a birtokukba vették. A kutatások alapján az
valószínűsíthető, hogy a magyarok egy lépcsőben szállták meg a Kárpát-medencét.
A honfoglaló törzsek eszerint 895 táján telepedtek le a Kárpát-medence alföldi területein.
902-re a Kárpát-medence egész területét irányításuk alá vonták, bár az állataik miatt főként
az Alföld, Mezőföld, Kisalföld, Csallóköz és Szerémség területein telepedtek le, ahol
megfelelő minőségű legelők álltak rendelkezésre. E nézet szerint az itt lakó,
főleg avar és szláv eredetű népek nem éltek túl sűrűn a vidéken és pár emberöltő alatt
beolvadtak az új jövevények törzseibe. Ha földművelésben nem is, állattartásban
valószínűleg volt mit tanulniuk a magyaroktól, akik ridegtartással, téli takarmányozás nélkül
nevelték állataikat.
Szent István király, az államalapító
Szent István az utolsó magyar fejedelem és az első magyar király. 1001 január 1-én
koronázták meg. Az első keresztény magyar király. A magyarok országát, a magyar
törzsek szövetségéből kialakult fejedelemséget egységes keresztény állammá szervezte át.
Ez az államalakulat 1028-tól kis híján az egész Kárpát-medencére kiterjedt
és államformájában a 20. századig nem történt változás. Az általa meghirdetett új politikai
irányvonalnak ellenszegülő magyar törzseket kényszerrel vagy békés úton hatalmába
kerítette, az ellene irányuló lázadásokat pedig rendre kegyetlenül leverte. Az ország felvette
a római katolikus vallást, a pogány rítussal és életmóddal felhagyott.
Szent István megszervezte a vármegyerendszert, tíz egyházmegyét, püspökségeket és
érsekségeket alapított. Legalább egy érsekséget, hat püspökséget és
három bencés monostort alapított, így a magyar egyház a Német-római
Birodalomtól függetlenül működhetett. A közigazgatást a várak köré szervezte és kialakította
a vármegyerendszert. Miután sikerült békét teremtenie, az ország a zarándokok és a
kereskedők kedvelt útvonalává vált.
Középkor (XI - XV. század)
Trónviszályok időszaka
Géza fejedelem nyugat felé fordult, 973-ban követeket küldött a német-római császárhoz, I.
(Nagy) Ottóhoz, és keresztény papokat, hittérítőket kért tőle. Ezek nevelték fiát, Vajkot is, aki
megkeresztelésekor az István nevet kapta. Istvánt Adalbert prágai püspök nevelte,
megkeresztelése is az ő nevéhez fűződik valamint valószínűleg István házasságát is ő hozta
tető alá Gizella bajor hercegnővel. Géza az öröklésben a hagyományos seniorátus (a
nemzetség legidősebb élő férfi tagjának öröklési joga) helyett a keresztény-germán
primogenitúrát (az elsőszülött fiú öröklési joga) akarta érvényesíteni. Géza halála után a
pogányok támogatását élvező Koppány következett volna a fejedelmi trónon. Koppány Tar
Szerénd fia, aki Géza másodunokatestvére és Árpád egyik fiának Tarkacsunak az unokája.
István azonban német segítséggel legyőzte. 1000 és 1001 évfordulóján, karácsonykor II.
Szilveszter pápától koronát kapott és Esztergomban (vagy Fehérváron) királlyá koronázta.
Akkoriban ugyanis a karácsonytól számították az újévet. Ezzel megszületett a
keresztény Magyar Királyság, amely több mint kilenc évszázadig állt fenn a Kárpát-
medence területén.
István halála után trónharcok kezdődtek és 1046-ban pogánylázadás robbant ki, Vata
vezetésével. A rendet végül I. András állította helyre, aki sikeresen szállt szembe az
országra törő német-római császár hadaival is. Magyarország függetlenségének
megszilárdítását a 11. század végén uralkodó I. (Szent) László folytatta tovább. László nem
ismerte el sem a római pápa "Pápa (egyházfő)"), sem a német-római császár hűbérúri
státuszát. Rugalmas külpolitikát folytatva sikerült szövetségre lépnie mindkettővel. Az
országban erős jogrendet tartott fenn, szigorította I. István törvényeit, megerősítette az
egyház helyzetét, és visszaverte az országra támadó kunokat.
Szent László utódja, Könyves Kálmán újabb fontos törvényeket hozott. Jelentős katonai
sikere volt a szomszédos Horvátország és Dalmácia "Dalmát Királyság (1069–
1433)") elfoglalása. (Horvátország ettől kezdve mindig a Magyar Királysághoz tartozott.)
Hatalmi válság és a második honalapítás
A 13. században a nagybirtokosok rendkívül megerősödtek és a királyi központi hatalom
meggyengült. II. András a híveit hatalmas birtokadományokkal próbálta meg magához
láncolni, így gyorsan csökkenni kezdtek a várbirtokok. Ez a folyamat a királyi hatalom
gazdasági alapjait kezdte ki. A főurak mégsem voltak elégedettek, mert úgy érezték, hogy a
király feleségével, Meráni Gertrúddal érkezett német urakat előnyben részesítik velük
szemben. Így egy csoportjuk összeesküvést szőtt és 1213-ban meggyilkolták a királynét
(Bánk bán "Bánk (bán)") története). A királyi hatalom gyengülését mutatja, hogy az
összeesküvők nagy része büntetlenül úszta meg a lázadást. Amikor a király végül
megkísérelte visszavenni a szétosztogatott birtokadományainak egy részét, a főurak
felkelést szítottak és 1222-ben rákényszerítették a királyt az Aranybulla kibocsátására. Az
egyezmény korlátozza a király hatalmát és szentesíti a magyar nemesség előjogait, például
a birtokaik adómentességét. II. András a külpolitikában sikeresebb volt. Vezetésével a
magyar sereg még keresztes hadjáratot is folytatott Jeruzsálembe a muzulmánok ellen.
II. András fia, IV. Béla szintén kísérletet tett a királyi adományok visszavételére, amivel maga
ellen hangolta a főurakat. Amikor 1241-ben a mongolok (tatárok) százezer fős serege betört
az országba, a sértődött főurak nem csatlakoztak a királyhoz, és a király gyengébb
hadereje Muhi mellett megsemmisült. A király az őt üldöző ellenség elől egészen Dalmáciáig
menekült (Trau várába). A tatárjárás szörnyű pusztítása egy évig tartott, és mire elhagyták
az országot, az ország lakosságának a fele odaveszett vagy rabszolgaszíjon hurcolták el
(kb. egymillió ember!).
IV. Béla ezután belátta, hogy szüksége van a nagybirtokosok támogatására, ezért ismét
elkezdett birtokokat adományozni, azzal a feltétellel, hogy kővárat építenek a területükre.
(Ebből a korból származik a mai Magyarország legtöbb várának alapja.) A király a nemesség
részére évenkénti, küldöttekből álló országgyűlés tartását engedélyezte. Új külpolitikáját is
az ország védelmének megerősítése jegyében folytatta. Letelepítette az országba a
mongolok elől menekülő kun törzseket, szövetségre lépett a szomszédos szláv
államokkal, Haliccsal (a mai Ukrajna) és Lengyelországgal. Az elnéptelenedett területekre
telepeseket hívott külföldről (hospesek), előjogokat kínálva nekik (szabad költözés,
bíróválasztás, csökkentett adóterhek). IV. Bélát a lendületes újjáépítés és a későbbi korok
fejlődését is megalapozó számtalan reformja miatt „második államalapító” néven is
emlegetik.
IV. Béla utódai tehetetlenek voltak a megerősödött nagybirtokosok hatalmával szemben. V.
Istvánnak például még arra sem volt ereje, hogy a kisgyermekét elrabló főurat megbüntesse.
Egyedül IV. (Kun) László tudott még némi sikert felmutatni, de ő is csak a külpolitika terén,
a cseh király legyőzésével. László a kun szövetségeseiben jobban bízott, mint a magyar
urakban. Végül épp a kunok gyilkolták meg, feltehetően magyar főurak megbízásából.
Ekkorra már hatalmas területek kerültek ki teljesen a király ellenőrzése alól. Egyes főurak,
például Csák Máté "Csák Máté (trencséni tartományúr)") és mások a királytól
függetlenítették magukat, saját gazdaságot, kereskedelmet és külpolitikát rendeztek be.
1301-ben III. András halála egyben az Árpád-ház kihalását is jelentette.
1301-ben III. András halálával kihalt az Árpád-ház, ezt követően Anjou és Luxemburgi-
házból származó királyok uralkodtak Magyarországon.
Törökellenes harcok
A XV. századtól kezdődően a Magyar Királyság egyre intenzívebb harcokat vívott az
Oszmán Birodalommal a Balkánon és az ország déli határain. Zsigmond király 1410-ben
elnyerte a jelképes rangnak számító német királyságot és komoly nemzetközi sikereket ért el
(konstanzi zsinat megszervezése, 1414–1418). 1419-ben cseh királlyá választották, és így
bekerült a német választófejedelmek körébe. Német, magyar és cseh királyként Európa
egyik legtekintélyesebb uralkodója lett. Birodalma központját Budán rendezte be, amelyet
európai hírű királyi udvarrá fejlesztett.
1440-ben a magyar rendek I. Ulászló néven magyar királlyá koronázták III. Ulászló lengyel
királyt. Ezzel rövid időre ismét perszonálunió jött létre Magyarország és Lengyelország
között. Ulászló legfőbb támasza szédületes karriert befutó, rendkívül tehetséges erdélyi
nemes, Hunyadi János lett, akit a király erdélyi vajdává tett. I. Ulászló II. Murád szultánnal a
Bibliára, és a Koránra tett esküjükkel megerősített békét kötött, amit I. Ulászló 3 hónappal
később megszegett. Hunyadi segítségével Ulászló nagy hadjáratot szervezett a terjeszkedő
törökök ellen. 1444-ben azonban a mai Bulgária területén a várnai csatában a magyar sereg
vereséget szenvedett. A király életét vesztette, és Hunyadi is csak kis híján menekült meg.
Ezután a Jagellók elvesztették Magyarországot, a magyar trónra V. László személyében
ismét Habsburg uralkodó került.
V. László kiskorúsága idején az ország kormányzója az akkor már leggazdagabb magyar
főúrnak számító Hunyadi lett. Hunyadi hatalmas energiával szervezte meg a Magyar
Királyság határait mindinkább fenyegető Oszmán Birodalom elleni újabb keresztes
hadjáratot, birtokainak jövedelmét is felhasználva. 1456-ban a keresztények hatalmas
győzelmet arattak a nándorfehérvári csatában (a mai Belgrád mellett), ami több mint ötven
évre megfékezte a törökök további európai hódításait. A csata utáni járványban Hunyadi is
életét vesztette. A diadal emlékét őrzi mindmáig a keresztény világban a déli harangszó.
Hunyadi János idősebbik fiát, Lászlót "Hunyadi László (horvát bán)") a főúri pártharcok
során V. László király tőrbe csalta és lefejeztette, azonban még ugyanebben az évben,
1457-ben ő maga is meghalt, és így a magyar trón megüresedett.
A magyar nemesség 1458 telén, Budán "Buda (történelmi település)"), a Duna jegén a 15
éves Hunyadi Mátyást, Hunyadi János kisebbik fiát választotta királlyá. Uralkodása kezdetén
leszámolt a főúri pártokkal, és központosított királyi hatalmat épített ki, aminek alapját az
első magyar állandó zsoldoshadsereg, a Fekete Sereg képezte. A főurakat korlátozó
intézkedései vetették meg az „Igazságos Mátyás" máig élő népi legenda alapját. Több
sikeres hadjáratot vezetett a törökök ellen, de Csehország és nyugat felé is. Felismerte
ugyanis, hogy a török ellen csak szélesebb összefogással lehet védekezni, s a Német-római
Birodalom császárává akarta választatni magát. Diplomáciája is ezt célozta. Feleségül
vette Aragóniai Beatrixot, és III. Frigyes német-római császárral megállapodott, hogy
amelyikük gyermektelenül hal meg, annak a másik örökli a trónját. Sajnos azonban Mátyás
király 1490-ben törvényes örökös nélkül halt meg. Uralkodása idején budai,
illetve visegrádi udvara az európai reneszánsz központjai voltak. Világhírűvé vált könyvtára
(corvinák).
Mátyás halála után a magyar rendek egy gyengekezű, könnyen befolyásolható uralkodót
akartak, ezért a lengyel király fiát, a Jagelló-házi Ulászlót koronázták királlyá II.
Ulászló néven. Ulászló mellett szólt az a lehetőség is, hogy a török ellen lengyel vezetéssel
jöjjön létre a szükséges nemzetközi pénzügyi és katonai összefogás, II. Ulászló családja
ugyanis hatalmas európai területek fölött uralkodott. A Jagelló-dinasztia lengyel ága azonban
más érdekeket követett, és így az elképzelés meghiúsult. Az 1515-ös bécsi kongresszuson a
Habsburgok és a Jagellók a gyermekeik között kettős házassági szerződést kötöttek, ami
gyakorlatilag azt jelentette, hogy ha a magyar uralkodó utód nélkül halna meg, akkor a
Habsburgok öröklik a magyar trónt.
Kora újkori magyar történelem
Kora újkori magyar történelem alatt a 16–18. századi magyar történelmet értjük.
Török hódoltság kora (1526-1686)
Az 1526-ban vívott mohácsi csatát követő kettős királyválasztás után az ország területe két
részre szakadt. Az oszmán hadsereg 1541. augusztus 29-én birtokba vette Budát. Ezzel az
ország három részre szakadt: a Habsburgok uralta királyi Magyarországra,
a Szapolyai országrészéből kialakuló Erdélyi Fejedelemségre "Erdélyi Fejedelemség (1570–
1711)"), valamint a török hódoltságra.
Ez az állapot több mint másfél évszázadig, a korai újkor legnagyobb része alatt állandósult,
ezen a török kiűzésre indított háborúk, mint a magyarlakta térségeket elnéptelenítő tizenöt
éves háború sem változtattak. A Kárpát-medence területének újraegyesítésére csak a 17–
18. század fordulóján került sor, a Habsburg-ház vezetése alatt. 1686. szeptember 2-án a
Habsburgok vezetésével az európai keresztény sereg visszafoglalta Budát, a következő
években az Oszmán Birodalom elvesztette Kárpát-medencei területeinek jelentős részét.
Azonban Erdélyt nem egyesítették Magyarországgal, hanem külön kormányozták. Hazánk a
Habsburgok dunai birodalmának részét képezte annak 1918-ban bekövetkezett
összeomlásig.
A tragikus pusztítások ellenére a kora újkorban jelentősen fejlődött a magyar kultúra:
elterjedtté vált a magyar nyelvű szépirodalom, megnőtt az írni-olvasni tudók száma, és ekkor
alapították az első, napjainkig fennmaradt magyar egyetemet is.
Hazánk a Habsburg uralom alatt (1686-1848)
A török hódoltságot követően a Habsburg uralkodók alatt megindult az ország újjáépítése és
a lakatlan területek benépesítése. Az ország ekkor vált soknemzetiségűvé. A Habsburg
elnyomás ellen 1703-1711 között nemzeti felkelés tört ki II. Rákóczi Ferenc vezetésével.
1704 elején II. Rákóczi Ferenc az európai keresztény világ fejedelmei és respublikái elé
helyezte Magyarország ügyét, az 1703. június 7-ére keltezett manifesztumban tudósította a
külföldi hatalmi érdekcsoportokat arról, hogy Magyarországon
az állami önrendelkezésért fogott fegyvert az ország lakossága. A II. Rákóczi Ferenc vezette
küzdelem a rendi "Rend (feudalizmus)") kiváltságok védelméért, az ország belső
önállóságáért (maximális programként a Habsburg-monarchiából való kiválásért, vagyis az
ország teljes függetlenségéért) folyt. Rákóczi 1705. szeptember 20-
án Szécsényben országgyűlést hívott össze, ahol a rendek konföderációra léptek, Rákóczit
pedig Magyarország vezérlő fejedelmévé választották. A Rákóczi-szabadságharc végül az
egyenlőtlen erőviszonyok, a kedvezőtlenné váló európai politikai helyzet és az ország] belső
társadalmi ellentmondásai miatt bukott el. A bukás ellenére a szabadságharc
megakadályozta Magyarország teljes beépítését a Habsburg Birodalomba, és az ország
rendi alkotmánya, ha látszólagosan is, de fennmaradt.
Reformkor
A reformkor (1825–1848) elnevezés a fejlődésben Nyugat-Európa mintaadó államaihoz
(elsősorban Angliához és Franciaországhoz) képest lemaradt magyar társadalomban
végbemenő újítási, modernizációs szándékra utal. A reformkor idején számtalan szociális,
gazdasági, kulturális vívmány született, elsődlegesen: a jobbágykérdés rendezése, a
modern ipar megteremtése, a Himnusz és egyéb nemzeti összetartozást kifejező
költemények, valamint a polgári átalakulás útjában álló akadályok elhárítása. Mindezek
alapkövei lettek az öntudatra ébredő nemzet újkori történelmének, s elvezettek a modern,
polgári Magyarország megteremtéséhez. Főbb kezdeményezői: Széchenyi István, „a
legnagyobb magyar”; Kossuth Lajos; Wesselényi Miklós "Wesselényi Miklós (politikus,
1796–1850)"), „az árvízi hajós” és Deák Ferenc "Deák Ferenc (igazságügy-miniszter)"), „a
haza bölcse”.
A reformkor fő politikai céljai:
Jelentős személyiségek
Széchenyi István
A reformkor első szakaszának legmeghatározóbb személyisége gróf Széchenyi István volt.
Az arisztokrata származású Széchenyi életének kezdeti, bohém időszaka után
megcsömörlött arisztokrata társainak hedonista gondolkodásmódjától, s nagy lendülettel
vetette bele magát az ország modernizálásának folyamatába. Angliai utazásai során szerzett
tapasztalatai meghatározóak voltak későbbi tevékenységében. Az 1825–1827-es első
reformországgyűlésen birtokai egyéves jövedelmét ajánlotta fel egy, a magyar nyelvet
felkaroló szervezet, a Magyar Tudományos Akadémia megalapítására.
A Vaskaput hajózhatóvá tette, irányította a Tisza-szabályozás előkészületeit.
Kezdeményezte a dunai gőzhajózást, hajógyárat és téli kikötőt létesített. Az első gőzzel
hajtott hengermalom megépíttetése mellett a selyemhernyó-tenyésztést is népszerűsítette.
Ő építtette a Lánchidat is. A vasútvonalak létesítését minden erejével előmozdítani
igyekezett. Az ipari, közlekedési fejlesztései mellett egyfajta „civilizátor” szerepét is magára
vállalta: meghonosította a lóversenyzést "Lóverseny (Magyarország)"), a cassinót, de még a
rendszeres fürdés szokását is. Az 1820-as, 1830-as évek kétségtelenül Széchenyi évei
voltak. Hosszútávú programjában szerepelt a jobbágyfelszabadítás is, ám ő ezt lassan, a
fejlődéssel együtt képzelte el, ennek a pontos módját nem is fejtette ki.
Kossuth Lajos
A magyar nyelv hivatalossá tétele
A magyar alkotmányos intézmények védelme
A nemzeti fejlődés kereteinek kialakítása
A feudális viszonyok lebontása
A polgárosodás megindulása
Az 1830-as évektől fellépő Kossuth Lajosnak volt a legnagyobb szerepe az országos
közvélemény alakításában és a nyilvánosság megteremtésében. Országgyűlési
Tudósítások című lapjával igyekezett megnyerni az ország politizáló nemességét a reformok
számára. Miután bebörtönözték, fogságában angol nyelvet és közgazdaságtant tanult.
Igazán jelentős szerephez kiszabadulása, az udvar megváltozott taktikája után jutott: 1841
januárjától főszerkesztője lett az akkoriban induló Pesti Hírlapnak "Pesti Hírlap (napilap,
1841–1849)"). Ez a napilap, habár erős cenzúra alá esett, Kossuth zsenialitásának
köszönhetően mégis képes volt sorra venni és kitárgyalni a korabeli Magyarország minden
égető politikai, szociális, gazdasági problémáját, megteremtve ezzel a modern magyar
újságírást. Népszerűségére jellemző, hogy a kezdetben 60 példányban kiadott lap rövidesen
elérte a 4000-es példányszámot. Reformprogramját is ebben fejtette ki, amely
a jobbágykérdésben kötelező, államilag támogatott örökváltságot irányzott elő, célul tűzte ki
a nemesség megadóztatásával a közteherviselés bevezetését, valamint a politikai
szabadságjogok megteremtését, a népképviseletet. Programjában már a polgári
tulajdonviszonyok és a politikai egyenlőség megvalósítása körvonalazódott. Ezek
megvalósítását, Széchenyi arisztokrata-vezetésű terveivel szemben, a középnemességtől
remélte. S bár 1844-ben megfosztották a Pesti Hírlaptól, tovább folytatta
küzdelmét: Védegyletet "Védegylet (reformkor)") alapított a magyar ipar védelmére.
Wesselényi Miklós
Az „árvízi hajós”, „a legelső magyar ifjú” az erdélyi reformkor fő alakja és a nemesi
reformmozgalom Széchenyi mellett legjelentősebb elindítója Wesselényi Miklós "Wesselényi
Miklós (politikus, 1796–1850)") báró volt. A jobbágyfelszabadítás melletti szenvedélyes,
őszinte érvelése gyakran kimozdította az országgyűlési vitákat a holtpontról.
A Balítéletek című művében hangsúlyozza a nemesség és jobbágyság közti viszony
rendezését. Egy másik politikai tárgyú írásában óvatosságra hívja fel a nyelvészek
figyelmét, Erdély nemzetiségi összetételére gondolván. Az 1837-es erdélyi országgyűlésen a
Béccsel szembeni ellenzék jelentős sikert ér el: nem választják meg gubernátornak a
Habsburgok által támogatott jelöltet. 1847-től Erdélyben is a magyar váltotta fel a latint
hivatalos nyelvként. Szintén ebben az évben az erdélyi országgyűlés is dönt az úrbéri
kérdés rendezéséről, vagyis a jobbágyok és nemesek közti földmegosztásról.
Kedvezőtlenebb az erdélyi jobbágyok földhöz jutása, mint Magyarországon, mivel itt jóval
kisebbek voltak a jobbágytelkek. Az ebből fakadó elégedetlenség 1848-ban robbanáshoz fog
vezetni.
Batthyány Lajos
Batthyány Lajos "Batthyány Lajos (miniszterelnök)") az országos politikában az 1839–1840-
es országgyűléstől kezdve vett részt mint a főrendi ellenzék vezére, később az ellenzék
egészének meghatározó alakjává vált. Az 1847. március 15-i országos ellenzéki
konferencián ő elnökölt, az ekkor létrejövő Ellenzéki Párt által kibocsátott körlevelet is ő írta
alá. Eleinte maradéktalanul osztotta Széchenyi István gróf gazdasági és politikai nézeteit is.
Már a harmincas évek elején azok közt volt, akik kezdeményezték a lónemesítést, majd
lóversenyek rendezésével serkentették az állattenyésztést, lerakva ezzel a magyar
gazdasági egyesület alapjait. Ugyancsak Széchenyi példájára felkarolta a selyemhernyó-
tenyésztést is, és ehhez több mint 50 000 eperfát ültetett birtokán. Ez idő tájt alakult meg az
ő közreműködésével a Vas vármegyei szombathelyi gazdasági egyesület, 1843-ban pedig
az ő elnöksége alatt a cukorgyár-egylet. Eleinte abban is egyetértett Széchenyivel, hogy a
reformmozgalmat a főnemeseknek, az arisztokratáknak kell vezetniük, ám programja a
köznemesség határozottabb reformelképzeléseihez állt közelebb, ezért Széchenyi és
Kossuth 1841-től éleződő vitájában kerülte a határozott állásfoglalást. Kossuthtal az
Iparegyesület elnökeként és más gazdasági egyesületek vezetőjeként 1843-ban került
kapcsolatba, és együttműködésük mind szorosabbá vált. Az 1843–1844-es országgyűlésen
már nemcsak a főrendi, de az egész országgyűlési szabadelvű ellenzék vezéralakja volt; a
főrendi naplókban mintegy 200 felszólalását rögzítették. Abszolutista bel- és külpolitikájáért
élesen bírálta a bécsi kormányzatot. Az országgyűlés bezárása után Pestre költözött, és
1845-ben az ellenzék központi választmányának elnökévé választották. Aktív szerepet vállalt
újabb gazdasági egyesületekben (Magyar Kereskedelmi Társaság, Magyar Cukorgyár
Egyesület), majd a Védegylet szervezésében (ennek elnöke távoli rokona, Batthyány
Kázmér gróf lett). 1846-tól legfőbb törekvése az ellenzék egységesítése, egy párt
szervezése, programjának kidolgozása lett. Az Ellenzéki Párt 1847. március 15-én alakult
meg, és első elnökévé Batthyány Lajost választották. Kossuth döntően neki (erkölcsi és
anyagi támogatásának) köszönhette, hogy az 1847-es országgyűlésre Pest megyei követté
választották; ezután a főrendi házban Batthyány és az alsóházban Kossuth lett az ellenzék
vezére.
Deák Ferenc
Deák Ferenc "Deák Ferenc (igazságügy-miniszter)") 1833-ban jelent meg a politikai
porondon. Éles logikája és taktikai érzéke voltak azok a tulajdonságai, amelyek a
reformfolyamatokért folytatott politikai küzdelem egyik főszereplőjévé tették. 1847-es
visszavonulásáig Kossuthtal együtt szellemi vezére volt a reformerek országgyűlési
táborának. 1848-ban a forradalmi kormány (Batthyány-kormány) igazságügyi minisztere volt.
Reformkor után is fontos politikus maradt. Politikai éleslátásának köszönhetően ,,a haza
bölcse" címet kapta időskorára.
A Batthyány-kormány igazságügy-minisztere
Az 1867-1918 közötti alkotmányos rendszer egyik megalkotója.
A forradalom és szabadságharcot követően a megtorlás éveiben vezeti a magyar
„passzív ellenállást”.
Kulcsszerepet játszik a Bécs és Pest-Buda közötti 1867-es kiegyezés és az alkotmányos
monarchia tárgyalásaiban.
A kiegyezéssel létrejött az Osztrák-Magyar Monarchia.
A kiegyezéstől (1867) az első világháború kitöréséig (1914) tartó időszakot
Magyarország egyik aranykorának tekinthetjük. Jelentős gazdasági fejlődés és
társadalmi átalakulás vette kezdetét.
Kölcsey Ferenc
A költő Kölcsey Ferenc államférfiként is aktív szerepet vállalt a reformkor folyamán: az 1832-
1836-os országgyűlésen szatmári követként az örökváltság ügyében mondott szenvedélyes
beszédével hívta fel magára a figyelmet. Az örökváltság alatt a liberális követek egy olyan
megoldást értettek a jobbágykérdésre, amely szerint a jobbágyok, földesurukkal egyezkedve
pénzzel örökre megváltják személyüket, és telküket is, mely így szabad, polgári tulajdonná
alakul át. A konzervatívok előretörése azonban ezt a kezdeményezést – akkor – még
keresztülhúzta. Mivel a megyék képviselői akkoriban nem rendelkeztek a maihoz hasonló,
képviselőket megillető döntési szabadsággal, a követutasítás szerint kellett eljárniuk. Mikor
Kölcsey is konzervatív követutasítást kapott, lemondott és visszavonult az aktív közélettől.
Himnusza azonban spontán módon a magyarság legfőbb nemzeti költeményévé vált.
1848-1849-es forradalom és szabadságharc
Az 1848–49-es forradalom és szabadságharc Magyarország újkori történetének egyik
meghatározó eseménye, a modern nemzeti identitás egyik alapkövévé vált, mivel egyszerre
törekedett az egyéni szabadságjogok kivívására és a nemzeti önrendelkezés
megteremtésére. Társadalmi reformjaival a polgári átalakulás megindítója, önvédelmi
harcával a nemzeti hőstörténet részévé vált. Szerves része volt az 1848-as
európai forradalmi hullámnak, azok közül viszont lényegében egyedül jutott el sikeres
katonai ellenállásig. Eredményességét mi sem bizonyítja jobban, mint hogy a Habsburg-ház
csak az Orosz Birodalom nagyarányú katonai beavatkozásával tudott győzedelmeskedni. Az
1848–49-es szabadságharc a magyar nemzet történetének Magyarországon talán
legismertebb háborús konfliktusa.
Előzmények
Magyarország a török kiűzése és a Rákóczi-szabadságharc elbukása után erősen
korlátozott, mégis meglévő önállóságot élvezve volt része a Habsburg Birodalomnak.
Az 1723-ban elfogadott Pragmatica sanctio törvényesen is rendezte a Habsburg uralkodó és
a magyarországi rendek viszonyát. Az egyetlen komolyabb további előrelépést ezen a
területen 1848-ig az 1791. évi X. törvénycikk jelentette, amely biztosította az ország jogi
függetlenségét a birodalom többi tagállamával szemben.
Magyarország az abszolutista Habsburg Birodalom része, önállósága pedig jelentősen
korlátozott. A magyar forradalom kirobbanásának napja: 1848. március 15.
A márciusi ifjak a Pilvax kávéházban gyűltek össze:
Maguk mellé állították a városi polgárságot, egyetemistákat.
Landerer nyomdájában kinyomtatták követeléseiket (12 pont)
A Nemzeti Múzeum előtt nagygyűlést rendeztek.
Kiszabadították börtönéből Táncsics Mihályt.
Szabadságharc
1848 április 11-én megalakult az első felelős magyar kormány. Tagjai:
Név
Beosztás
Batthyány Lajos
miniszterelnök
Szemere Bertalan
belügyminiszter
Kossuth Lajos
pénzügyminiszter
Széchenyi István
közmunka- és közlekedési miniszter
Deák Ferenc
igazságügy-miniszter
Mészáros Lázár
hadügyminiszter
Klauzál Gábor
földművelés-, ipar- és kereskedelmi miniszter
Eötvös József
vallás- és közoktatási miniszter
Esterházy Pál
a király személye körüli miniszter
Szabadságharc leverése
A honvéd sereg tavaszi sikerei ráébresztették az udvart, hogy egyedül már képtelenek úrrá
lenni a helyzeten, ezért Ferenc József császár 1849. május 1-jén hivatalos levélben fordult I.
Miklós orosz cárhoz, amelyben fegyveres segítséget kér a lázadás elfojtásához. Miklós
okulva az Engelhardt és a Szkarjatyin dandárok erdélyi példájából, ezúttal nemcsak
segédcsapatokat szándékozott küldeni, hanem egy olyan hadsereget, amelyik önmagában
is képes letörni a honvédség ellenállását. Így 1849. június
közepén Rüdiger és Paszkevics orosz tábornokok vezetésével több oszlopban közel
200 000 fős orosz hadsereg tört Magyarországra.
Az utolsó jelentősebb harcképes seregtest, a Görgei Artúr vezette feldunai
hadsereg") feltétel nélküli fegyverletételére 1849. augusztus 13-án került sor Világosnál, az
orosz Fjodor Vasziljevics Rüdiger tábornok csapatai előtt.
A szabadságharc alig fejeződött be, a császáriak mindjárt megkezdték a
megtorlást. Haynau, a magyarországi osztrák főparancsnok felállította a haditörvényszéket,
melyek több száz tisztet és polgári személyt ítéltek halálra és még többet várfogságra. A
foglyul ejtett katonák közül a magyarokat, székelyeket, lengyeleket és németeket erőszakkal
besorozták az osztrák hadseregbe, a más nemzetiségűeket hazaengedték.
1848. március 17-én István nádor az uralkodó jóváhagyásával miniszterelnökké nevezte ki
Batthyány Lajost.
1848. A márciusi események fontos szereplője volt Petőfi Sándor, Jókai Mór és Vasvári Pál.
1848. Az 1848-49-es forradalom és szabadságharc egyik legfőbb szimbóluma a piros-
fehér-zöld kokárda.
1849 október 6-án Aradon kivégezték a magyar forradalom 13 honvédtisztet, az aradi
vértanúkat. Ugyanezen a napon Pesten az Újépületnél sortűzzel kivégezték Batthyány Lajos
"Batthyány Lajos (miniszterelnök)") első magyar miniszterelnököt is. Október 10-én Csány
László kormánybiztost, közlekedési minisztert, október 20-án Mieczysław
Woroniecki herceget, Peter Giron honvéd alezredest és Karol Gustaw d’Abancourt de
Franqueville október 24-én pedig Perényi Zsigmondot, a felsőház másodelnökét végezték itt
ki.
Később több ezer szabadságharcost végeztek ki, börtönöztek be vagy ítéltek
kényszermunkára. A forradalom legtöbb vívmányát megsemmisítették. Az ország
alkotmányos rendszerét felszámolták, területi egységét és közigazgatását abszolutista és
centralista elvek mentén újraszervezték.
Az első világháború (1914-1918)
1914 június 28-án Ferenc Ferdinánd trónörökös egy boszniai hadgyakorlat megtekintésére
utazott Szarajevóba . A hadgyakorlattal a Monarchia demonstrálni kívánta az erejét a
forrongó Balkánon. Délelőtt merényletet kíséreltek meg a trónörökös ellen, amit ő maga
sértetlenül túlélt, de kíséretének egyik tagja megsebesült. Nem sokkal később Ferenc
Ferdinánd útra kelt, hogy meglátogassa a kórházban a tisztet, ám útközben Gavrilo Princip,
a Fekete Kéz nevű titkos szerb szervezet tagja pisztollyal agyonlőtte őt és feleségét.
Mivel a szálak a szerb titkosszolgálathoz vezettek, Bécsben és Budapesten egyaránt
fellángoltak a szerbellenes indulatok, Ferenc József pedig II. Vilmos német
császárnak jelezte, hogy kizárja a Szerbiával való békés megegyezést. Helmuth Johannes
Ludwig von Moltke német vezérkari főnök kifejtette: az erőviszonyok most a
legkedvezőbbek, 1914 után csak romlani fognak, mert Oroszország kibővíti vasútvonalait,
mozgékonyabbá téve hadseregét. A Monarchia hadba lépését siettette, hogy a német
vezetés ígéretet tett, miszerint a német haderő Franciaország gyors legyőzése (blitzkrieg)
után, már 1914 szeptemberében Oroszország ellen fordul majd. A helyzet diplomáciai úton
való megoldása nem sikerült, mivel Szerbia elutasította, hogy az osztrák–magyar hatóságok
a területén nyomozzanak a merényletért felelősnek tartott nagyszerb mozgalom után.
Egy hónappal a merénylet után, július 28-án – a Temes "Temes (folyó)") folyónál történt
határincidenst követően – Bécs hadat üzent Szerbiának, és az osztrák–magyar csapatok
megindultak délre. Néhány nappal később (augusztus 1-jén) Németország hadat üzent
Oroszországnak, augusztus 3-án pedig Franciaországnak. Augusztus 5-én a Monarchia is
hadat üzent Oroszországnak, 6-án Szerbia Németországnak. Augusztus 12-én
Franciaország és Nagy-Britannia küldte el hadüzenetét a Monarchiának, augusztus 23-án
pedig belépett a háborúba Japán. Törökország augusztus 3-án szövetséget kötött
Németországgal, majd elzárta a Fekete-tengert a Boszporusznál és a Dardanelláknál
(ténylegesen azonban csak október 29-én lépett be a háborúba). Jóllehet, a háború
kétségkívül a Monarchia hadüzenetével kezdődött, szükséges volt hozzá a német
jóváhagyás is, ugyanis Berlinben a szerbeknek küldött osztrák–magyar ultimátum előtt
dönthettek a balkáni konfliktus kiszélesítéséről, s a Franciaország elleni támadásról.
Egymással szemben álló hatalmak: Antant és szövetségesei (Franciaország, Oroszország,
Nagy-Britannia, Olaszország, Japán, Amerikai Egyesült Államok, Szerb Királyság, Román
Királyság). Központi hatalmak (Németország, Osztrák-Magyar Monarchia, Oszmán
Birodalom, Bulgária). Az első világháború az antanthatalmak győzelmével végződött.
Trianoni békeszerződés
1920 június 4-én íratták alá a békeszerződést (más nézőpontok szerint: békediktátum) a
történelmi Magyarország I. világháború utáni fölosztását rögzítette a nemzetközi jog
számára értelmezhető dokumentumban, a Párizs környéki békeszerződések egyik
elemeként.
A békekötés meghatározta Magyarország új határait, azok között megszüntette az ország
közvetlen katonai fenyegetettségét és sok kis multinacionális állam létrejöttét véglegesítette
az Osztrák–Magyar Monarchia magyarországi részén.
Az 1920. június 4-én aláírt trianoni békeszerződés nemcsak az ország területét szaggatta
szét, hanem a haderejét "Magyar Királyi Honvédség (1922–1945)") is. A hadseregre
vonatkozó rendelkezéseket az 5. fejezetben helyezték el, precíz táblázatokban határozták
meg a haderő nagyságát. A fegyveres erők összlétszámát 35 ezer főben határozták meg,
emellett megtiltották az általános védkötelezettséget (azaz a hadsereg csak önkéntes
alapon szerveződhetett). A tisztikar és a legénység arányát is meghatározták: 1750 tiszt és
1313 altiszt volt kinevezhető.
A második világháború (1939-1945)
A világháború kezdete
Magyarország még német kérésre sem volt hajlandó
csatlakozni Lengyelország lerohanásához. A Harmadik Birodalom Lengyelország
megtámadásához fel kívánta használni a kassai vasútvonalat. Teleki Pál egyértelmű válasza
(a sok száz éves lengyel-magyar barátságnak megfelelően) így szólt: „Magyarország
részéről nemzeti becsület kérdése az, hogy ne vegyen részt semmiféle agresszióban
A győztes hatalmak az első világháborút lezáró békét, a trianoni békeszerződést 1920.
június 4-én íratták alá Magyarországgal.
A békediktátum következtében Magyarország elveszítette területének mintegy
kétharmadát, népessége pedig 18,2 millió főről 7,6 millió főre csökkent. A magyar
nemzet egyharmada, 3,3 millió magyar rekedt határainkon kívül.
1920-at követően a magyar kormányok alapvető célja az igazságtalan határok
felülvizsgálatának elérése, a revízió volt. A ’20-as és ’30-as évek meghatározó politikusai
Horthy Miklós kormányzó, Bethlen István és Teleki Pál voltak.
Lengyelország ellen (...), ennek folytán semmi körülmények között nem engedhetjük meg
német csapatok magyar­országi vasútvonalakon történő átszállítását Lengyelországba.”
A magyar kormány a lengyel összeomlás után – vállalva a berlini kormány további
neheztelését – megnyitotta a kárpátaljai határt több tízezer lengyel polgári és katonai
menekült, és nemritkán teljes katonai egységek előtt. A katonákat tisztelettel, tapintattal
lefegyverezték és lehetővé tették továbbutazásukat egy harmadik országba, ahol újból
bekapcsolódhattak a Németország elleni háborúba. A Magyarországon hosszabb-rövidebb
ideig maradó lengyel menekülteknek pedig a magyar hatóságok a lehetőségekhez képest a
messzemenőkig biztosították a lehetőségeket, hogy „vendégként” érezzék magukat
hazánkban (Magyarország közvetlen német megszállásáig lengyel iskolák és szervezetek
működtek hazánkban – később a lengyelek Balatonbogláron szobrot állíttattak Telekinek,
valamint Varsóban egy utca viseli a nevét). A fentiek alapján elmondható, hogy a
Lengyelország elleni agresszió "Agresszió (nemzetközi jog)") során Magyarország nyújtotta
a legtöbb „kézzel fogható” segítséget Lengyelországnak – annak ellenére, hogy a
megtámadott országnak két nagyhatalommal is érvényes szövetségi szerződése volt.
A jugoszláviai helyzet
Bár Magyarország Jugoszlávia esetében sem fogadta el a trianoni határokat, a kapcsolatai
viszonylag jók voltak a délszláv állammal. Mihelyt Magyarország szorosabb kapcsolatra
lépett Olaszországgal, a kapcsolatok elhidegültek.
Teleki diplomáciai útkeresésének eredményeként 1940. december 12-én Magyarország és
Jugoszlávia örök barátsági szerződést kötött egymással. Ez nem csak Jugoszlávia felé
irányult - Teleki ezzel a lépéssel kívánta jelezni Angliának, hogy függetleníteni tudja az
országot a németektől. Az angol vezetés azonban nem vette komolyan ezt az üzenetet,
hiszen tudták, hogy ekkor Jugoszláviában németbarát kormány volt hatalmon.
A helyzet 1941 március 27-én változott, mikor Jugoszláviában egy katonatiszti csoport
megdöntötte a németekhez közeledő kormányt. Hitler ezt nem nézte tétlenül - személyesen
kérte meg Horthyt a beavatkozásra, cserébe pedig a Délvidéket ígérte. Horthy Miklós hajlott
erre a megállapodásra, Teleki azonban az örök barátsági szerződésre és Anglia lehetséges
reagálására hivatkozva ellenezte.
Magyarország 1941. április 11-én kezdte meg a Délvidék visszacsatolását, azt követően,
hogy Németország április 6-án megtámadta Jugoszláviát, majd április 10-
én Horvátország proklamálta önállóságát. Így az akkori magyar politikai elit és a mai
történészek egy részének értelmezése szerint Magyarország nem szegte meg
az 1940. december 12-én kötött magyar–jugoszláv örök barátsági egyezményt, mivel a
támadásra Jugoszlávia megszűnését követően került sor. Tudható volt, hogy Jugoszlávia
területeinek megszállása viszont egyértelműen az Egyesült Királyság ellenkezését váltja ki.
A kérdés viszont nem volt egyértelmű, Teleki Pál "Teleki Pál (politikus)") miniszterelnök
számára megoldhatatlan dilemmát jelentett, és minden bizonnyal ez vezetett április 3-
i öngyilkosságához A jugoszláv légierő még jóval a magyar csapatok előtt, 1941. április 6-án
és 7-én több támadást intézett Pécs, Szeged és más magyar városok ellen. A magyar
légvédelem több gépet lelőtt, a Pécset támadó 14 jugoszláv bombázóból csupán 1 tért
vissza támaszpontjára.
Magyarország hadban áll
Teleki halála után Horthy új miniszterelnököt nevezett ki Magyarország élére Bárdossy
László személyében (1941. április 3. – 1942. március 7.). Bárdossy korábban a második
Teleki-kormány külügyminisztere volt, azonban elődjével szemben politikáját a
Németországhoz való közeledés jellemezte.
Németország 1941. június 22-én indította el egységeit a Szovjetunió ellen. A hadjárathoz a
németek mellett olaszok, románok, finnek és szlovákok is csatlakoztak. Hitler hivatalosan
nem tartott igényt a magyar részvételre, azonban a magyar katonai elit nem akart távol
maradni a hadműveletektől, hiszen a román és szlovák csapatok háborús szerepe miatt
felvetődhetett volna a bécsi döntések hátrányos megváltoztatása. A magyar vezetés
azonban talált ürügyet: 1941. június 26-án felségjelzés nélküli gépek
bombázták Kassa városát. A kormány ezt szovjet támadásnak ítélte, ezért Bárdossy június
27-én bejelentette a Magyarország és a Szovjetunió közötti hadiállapotot, majd a frontra
küldték a 90 ezer fős Kárpát-csoportot.
A magyar hadvezetés 1941-től kezdve a háborús részvétel minimalizálására törekedett.
Korábban Magyarország a délvidéki bevonulás ellenére elkerülte Nagy-Britannia
hadüzenetét, majd a Barbarossa hadműveletben csak jelképes erőkkel, az un.
gyorshadtesttel vett részt, az 1942-ben a Donhoz kiszállított 2. hadsereg pedig a Magyar
Királyi Honvédség "Magyar Királyi Honvédség (1922–1945)") egyharmadát tette ki. Ezzel
szemben a román vezetés 1941-ben a teljes hadrend felét küldte a keleti frontra; a háború
ideje alatt a románok összesen egymillió katona bevetésével felülmúlták a magyar háborús
részvételt.
Egymással szemben álló hatalmak: Szövetségesek (Egyesült Királyság, Egyesült Államok,
Szovjetunió) és a Tengelyhatalmak (Németország, Olaszország, Japán).
A második világháború alatt a magyar csapatok a keleti fronton harcoltak. 1943 januárjában
a 2. magyar hadsereg jelentős része a Don térségében zajló harcokban megsemmisült. A
hadsereg 1943 januárjában a Don-kanyarban – a Sztálingrád körzetében vívott
harcokkal egy időben – rendkívül súlyos veszteségeket szenvedett és felőrlődött a túlerővel
szemben. 75-80 ezer katona esett el, 40 ezren estek fogságba, és csak 80 ezer katona tért
haza, akiknek a többsége sebesült volt.
Németország 1944. március 19-én megszállta Magyarországot. Horthy Miklós kormányzó
1944. őszi lemondását követően az ország a németek bábállamává és hadszíntérré vált. A
Kállay által folytatott politika már 1943 őszén a német vezetés tudtára jutott, így már akkor
elkezdték kidolgozni Magyarország megszállásának tervét. A Margaréta-tervet viszont csak
1944. március 19-én hajtották végre. Erre az időre Hitler Ausztriába hívta tárgyalni Horthyt,
hogy a magyar kormányzó ne tudja megakadályozni a megszállást. Horthy is csak később
értesült a katonai akcióról. Ekkor úgy látta, már felesleges ellenszegülni a németeknek, így
Kállay után Sztójay Dömét nevezte ki miniszterelnöknek (1944. március 22. – 1944.
augusztus 29.).
Sztójay teljes mértékben kiszolgálta a németeket. Az ország valós irányítása a német
vezetés által kinevezett Edmund Veesenmayer teljhatalmú magyarországi megbízott
kezében volt. Megkezdődtek a politikai tisztogatások – a német hadsereggel együtt
a Gestapo is megérkezett. Magyar politikusokat, országgyűlési képviselőket tartóztattak le
és hurcoltak koncentrációs táborokba. Az új kormány feloszlatta a pártokat és a
szakszervezeteket, a tisztogatás egészen mélyre hatolt. Sztójay emellett, hogy bizonyítsa
elkötelezettségét Németország mellett, a keleti frontra küldte az I. magyar hadsereget.
A német megszállást követően megindult a többségében vidéki zsidóság szisztematikus
deportálása. A holokauszt magyarországi áldozatainak száma 500-600 ezer főre tehető.
Budapest ostromában a budai vár és a belvárosi részek szinte teljesen megsemmisültek, a
fél évig tartó magyarországi harcokban több százezer katona és civil vesztette életét. A
megszálló szovjet csapatok több százezer embert hurcoltak a Szovjetunióba a Gulagra,
kényszermunkára.
1945 tavaszán a németek letették a fegyvert, a második világháború véget ért Európában.
A béketárgyalások következményeként Magyarország újra elvesztette az első (1938) és a
második bécsi döntésben (1940) visszakapott területeit, továbbá a győztes hatalmak
jóvátétel fizetésére kötelezték. Újra több millió magyar került a határokon kívülre. Már
az 1944-es fegyverszünet érvénytelenítette Magyarország 1938–1941 közötti
területgyarapodásait (az első és második bécsi döntést, Kárpátalja és a délvidéki területek
egyes részeinek visszacsatolását), majd az 1947-es párizsi békeszerződés nyomán
Magyarország a trianoni határoktól is kisebb területtel fejezte be a háborút.
Az első világháborút lezáró Párizs környéki békeszerződések Magyarország elleni stratégiai
megfontolásból csehszlovák hídfőt képeztek Pozsonnyal szemben, a Duna jobb
partján Pozsonyligetfalu Csehszlovákiához csatolásával. A párizsi béketárgyalásokon vetette
föl a csehszlovák delegáció, hogy a magyarok ellen honvédelmi okokból szükség van a
pozsonyi hídfő kibővítésére, öt magyarországi községgel. A tervezetben
eredetileg Dunacsún, Horvátjárfalu, Oroszvár, Rajka és Bezenye szerepelt, de végül csak az
első hármat ítélték Csehszlovákiának, ezzel újabb 62 km²-t elcsatolva Magyarországtól.
A magyarországi németek (svábok) jelentős részét kitelepítették.
1956-os forradalom és szabadságharc
Az 1956-os forradalom és szabadságharc, vagy az 1956-os
népfelkelés Magyarország népének a sztálinista terror elleni forradalma és
a szovjet megszállás ellen folytatott szabadságharca, amely a 20. századi magyar
történelem egyik legmeghatározóbb eseménye volt. A budapesti diákoknak az egyetemekről
kiinduló békés tüntetésével kezdődött 1956. október 23-án, és a fegyveres felkelők
ellenállásának felmorzsolásával fejeződött be Csepelen november 11-én.
1953-ban meghalt Sztálin, és az új szovjet vezetés utasítására Rákosi lemondott a
miniszterelnöki tisztségről. Az új miniszterelnök a szövetkezetesítés ellenzése miatt 1949-
ben a pártvezetésből kizárt agrárszakember, Nagy Imre "Nagy Imre (miniszterelnök)") lett. Ő
reformelképzelései első lépéseként amnesztiát hirdetett, októberben pedig, ígéretéhez
híven, felszámolta az internálótáborokat, véget vetett az ÁVH önállóságának, a könnyű- és
élelmiszeripar javára módosított a támogatások rendszerén, a parasztságot sújtó terheket
mérsékelte, béremeléseket és árcsökkentéseket hajtott végre. Az életszínvonal érezhetően
emelkedni kezdett. 1954-ben újabb reformjai keretében többek között demokratikusabbá
"Demokrácia (politikai rendszer)") tette a közéletet. Létrehozták a Hazafias Népfrontot, azzal
a céllal, hogy az a véleményalkotás szabad fórumává váljon. A reformokat támogató
baloldali értelmiségiekből pedig újjáalakulhatott a hosszú ideje betiltott Petőfi Kör is, amely a
továbbiakban nagy társadalmi befolyásra tett szert.
Néhány éves átmeneti parlamenti demokrácia után a Szovjetunió által támogatott
kommunisták vették át a hatalmat, és az országban egypártrendszert alakítottak ki. Az eltérő
politikai nézeteket vallókat, az egyházakat, a polgárságot és az értelmiséget üldözték. A
rendszer gyűlölt vezetője Rákosi Mátyás volt.
1955-ben a szovjet hadsereg kivonult Ausztria általa megszállt övezeteiből. Az osztrák
államszerződés megkötése és az ezt követő kiürítés Magyarországon is azt a reményt
keltette, hogy a szovjet megszállók hamarosan kivonulnak innen is, erre azonban nem került
sor.
1956 júniusának végén a lengyelországi Poznań városában munkásfelkelés tört ki, amit
ugyan a kormányerők vérbe fojtottak, de a megingott hatalmú sztálinista pártvezetést
leváltották, és az addig mellőzött Władysław Gomułka lett a lengyel kommunista párt új
vezetője. Gomułka Moszkva ellenében Nagy Imre magyarországi reformjainak mintájára a
diktatúrát enyhítő demokratikus reformok bevezetését kezdte meg Lengyelországban.
A forradalom kitörése
Az október 23-i napon az első események Debrecenben történtek: Reggel debreceni diákok
többezres tömege gyűlt össze az egyetem előtt. A diákok innen jelszavakat skandálva és
forradalmi dalokat énekelve, nyolcas sorokban a belvárosi pártszékházhoz vonultak, hogy az
egyetemi ifjúság pontokba szedett követelését kinyomtassák. A pártvezetés tárgyalt a diákok
küldöttségével, majd Görbe János az épület erkélyéről elszavalta Petőfi Sándor A nép
nevében című versét.
A budapesti tömegtüntetés Október 23-án reggeltől a diákok által meghirdetett tüntetés
engedélyezése körül óriási zűrzavar alakult ki a fővárosban. Reggel a rádió és a legnagyobb
számú napilap, a Szabad Nép tényként adta hírül a demonstrációt. A felhíváshoz az
Írószövetség, a Petőfi Kör, a párt ifjúsági szervezete, a DISZ, és számos más szervezet
csatlakozott. Az MDP vezetése hosszas vita után betiltotta a tüntetést, majd du. két óra körül
mégis engedélyezték, mindkét döntést beolvasva a Kossuth Rádióban. Sőt, ezt követően a
párt vezetői a párt budapesti tagjait is felszólította a részvételre, hogy az eseményeket
legalább mederben tarthassák. Ugyanakkor a város valamennyi stratégiai pontján
mozgósították az ÁVH erőit.
A forradalom 1956. október 23-án a budapesti diákok békés tüntetésével kezdődött. A
Magyar Rádió épületénél fegyveres összecsapás alakult ki, a fegyveres harcok pedig hamar
szétterjedtek Budapesten. A fegyveres ellenállás központja Budapest volt, a forradalmi
kormány élére Nagy Imre korábbi kommunista vezető került. Az ellenállás emblematikus
helyszínei a Corvin köz és a Széna tér. Az 1956-os forradalom és szabadságharc egyik
legfőbb jelképe a lyukas zászló, amelyből kivágták a Rákosi-címert.
A fegyveres felkelés kezdete
Október 24-én hajnalban a szovjet honvédelmi miniszter, Georgij Zsukov parancsára a
szovjet csapatok bevonultak Budapestre. Szovjet harckocsik sorakoztak fel
az Országház körül, valamint a hídfőknél és a legfontosabb útkereszteződéseknél,
kezdetben elrettentő jelleggel, támadó fellépés nélkül.
Az éjszaka felfegyverzett forradalmárok a város több pontján barikádokat emeltek, és
megkezdődtek az utcai harcok. A forradalom alatt Budapesten összességében néhány ezer
fő vette fel fegyverrel a harcot. A fegyveres felkelők többsége munkásfiatal, kisebb része
diák, főleg egyetemisták, és sajátos jelenségként számos tizenéves fiú, a vakmerő, tankok
elleni Molotov-koktélos akcióikkal hamar hírnevet szerző, a forradalom jelképévé váló „pesti
srácok".
Szabadságharc eseményei
Katonailag változatos kép alakult ki. Óbudán "Óbuda (városrész)") és Csepelen a
nemzetőrök álltak ellen a szovjet támadóknak, Soroksárnál "Soroksár (történelmi
település)"), a Jászberényi úton, a Kőbányai úton, a Martinovics térnél") pedig a hivatásos
katonák kerültek szembe a szovjetekkel. A szovjet csapatok délig elfoglalták a Honvédelmi
Minisztériumot, a Belügyminisztériumot, a Budapesti Rendőr-főkapitányságot és a rádiót. A
szovjet páncélosok nem tettek különbséget a katonai és a polgári célpontok között, és a
Nagykörúton és máshol egyenesen a lakóházakat lőtték. A lakosság az óvóhelyekre
menekült. Budapest szovjet katonai parancsnoka kijárási tilalmat rendelt el, de a fegyveres
ellenállást ez nem tudta megakadályozni.
A hivatásos magyar katonai alakulatok csak szórványos és összehangolatlan ellenállást
tanúsítottak, bár egyetlen olyan egységről sem tudni, amely átállt volna a szovjetek oldalára.
A nap során a szovjet csapatok lefegyverezték valamennyi hivatásos katonai alakulatot.
Budapest védelmére a hivatásos hadsereg részéről csupán a Mecséri János alezredes által
vezetett esztergomi hadosztály tett kísérletet. A védelmi harcok ezután áttolódtak a felkelési
gócpontokra. A legerősebb fegyveres ellenállás a város ipari övezeteiben bontakozott ki,
ezek ellen a szovjet hadvezetés egyidejűleg vetett be légicsapást és erős tüzérségi
támadást.
November 5-én a szovjetek összehangolt támadást intéztek a Kilián laktanya és a Corvin
közi harcosok ellen, akik azonban visszaverték őket. Kőbányán, Óbudán, a VIII. kerületben
(Baross tér), a IX. kerületben (Ferenc tér"), Tűzoltó utca"), Tompa utca")), a Széna téren és a
főpályaudvarokon az ellenállók szintén tovább tartották magukat a szovjet támadással
szemben. A küzdelem jóval keményebb volt, mint amire a szovjetek számítottak.
Budapesten kívül Magyarország számos más helységében is komoly katonai ellenállás
bontakozott ki, a legjelentősebb Sztálinvárosban (Dunaújváros). Csak november 6-án omlott
össze az óriási túlerővel szemben a vidéki ellenállás, majd a budapesti ellenálló központok,
így a Széna téri, a Gellért-hegyi és az óbudai, végül pedig a Corvin közi is, ahol mintegy 500
személy esett fogságba.
A szabadságharc legtovább kitartó harcosai a csepeli ellenállók voltak, akik a hozzájuk
csatlakozó légvédelmi üteg tucatnyi légvédelmi ágyújával még napokig védték a déli
bevezető utakat.
A szabadságharc leverése
A Szolnokról szovjet harckocsiban Budapestre szállított Kádárt egyenesen az Országházba
vitték, ami után a Szolnokon megalakult kormány kezdett el működni, amit később Magyar
Forradalmi Munkás-Paraszt Kormánynak neveztek. Az új kormány november 7-én tette le az
esküt. A Magyar Népköztársaság Elnöki Tanácsa az 1956. évi 28. számú határozatával
nevezte ki a Kádár-kormányt és egyidejűleg felmentette a Nagy Imre által vezetett koalíciós
kormányt.
Csepel november 11-i elfoglalásával a szovjet csapatok a fővárosban felszámolták a
fegyveres ellenállást. Ekkor mondta el Kádár János a november 4-e utáni első
rádióbeszédét, amelyben a felkelést levertnek nyilvánította.
Ezzel összhangban november 7-én a Népköztársaság Elnöki Tanácsa kinevezte a Kádár-
kormányt, és ezen döntéseit a Magyar Népköztársaság hivatalos lapja, a Magyar
Közlöny Budapest, 1956. november 12., hétfői keltezésű 93. számában Dobi István, a
Népköztársaság Elnöki Tanácsának elnöke és Kristóf István "Kristóf István (kommunista
politikus)"), a Népköztársaság Elnöki Tanácsának titkára aláírással közzétette.
Visszaállt a kommunista egypártrendszer, Magyarország vezetésére Kádár Jánost jelölték ki,
Nagy Imrét pedig kivégezték. A Kádár János nevével fémjelzett kommunista korszak 1956-
tól egészen 1989-ig tartott.
Menekülthullám
1956 októberének végére fokozatosan megszűnt a határellenőrzés az ország nyugati és déli
határán. E néhány hét alatt mintegy 200 000 ember menekült el az országból, túlnyomórészt
a zöldhatáron át. (Közülük 1957 nyaráig a Kádár-kormány amnesztiáját elfogadva 11 ezren
hazatértek.) A nyugati kormányok, nemzetközi szervezetek és a magyar forradalmat
szimpátiával figyelő lakosság részvételével a magyar menekültek megsegítésére
nemzetközi humanitárius akció indult. Az '56-os menekültáradatot az USA vezette nyugati
politikai szövetség a hidegháború szovjetellenes propagandaharcában is felhasználta a
szovjet rendszer kritikájára. A 200 000 menekültnek csak kis része volt a fegyveres felkelő, a
többség a visszatérő terror, politikai megtorlás illetve a sivár életlehetőségeket biztosító
szovjet rendszer elől menekülve, a nyugati „szabad világban” elérhető jobb életben bízva
keltek útra.
Rendszerváltás Magyarországon
A rendszerváltás Magyarországon (avagy rendszerváltozás, vagy rendszerváltoztatás)
szűkebb értelemben Magyarország történelmének azon korszakát jelöli, amely során a
magyar állam az egypártrendszerrel és annak kulturális, ideológiai relációival
szakítva demokratikus "Demokrácia (politikai rendszer)") állammá változott, s felszámolva
az államszocialista rendszert, békés úton átalakult egy
demokratikus, pluralista, köztársasági berendezkedésű állammá. A rendszerváltást
alapvetően az 1989-es évhez kötik, mivel ebben az évben történtek a legjelentősebb,
legemblematikusabb események ezzel kapcsolatban (a Magyar Köztársaság
kikiáltása, Nagy Imre "Nagy Imre (miniszterelnök)") újratemetése, Kádár János "Kádár János
(politikus)") halála), de mind az azt megelőző, mind az azt követő években számos lényeges
mozzanat játszott szerepet ebben az eseménysorozatban.
A rendszerváltás Magyarországon tágabb értelemben olyan eseményt jelöl, mely során a
magyar társadalom szerkezete egy adott formáról egy másikra váltott (avagy változott) vagy
békés (pl. őszirózsás forradalom), vagy erőszakos úton (pl. 1848–49-es forradalom és
szabadságharc).
1990 tavaszán tartották meg az első szabad választásokat, melyet az MDF nyert meg. A 2.
helyet az SZDSZ szerezte meg, de mivel az MDF nem tudta meg szerezni a parlamenti
helyek többségét, így másik két konzervatív pártot kellett bevonni a kormányba. Antall
József "Antall József (politikus, 1932–1993)") vezetésével egy jobbközép koalíciós kormány
alakult, amely az MDF, FKGP (Független Kisgazdapárt), és a KDNP (Kereszténydemokrata
Néppárt) koalíciójával alakult meg.
Göncz Árpádot választották meg köztársasági elnöknek (1990-2000). Sólyom Lászlót
"Sólyom László (jogász)") pedig az Alkotmánybíróság elnökének. Ő 2005-2010 között
töltötte be Magyarország köztársasági elnöki posztját.
1989-ben a Szovjetunió elkezdte csökkenteni a Magyarországon tartózkodó hadereje
létszámát. Gorbacsov belátta, hogy a közép-európai országok a demokratikus útra lépnek,
így nem látta szükségét a szovjet katonák további magyarországi állomásoztatásának. 1991.
június végére az utolsó szovjet katona is elhagyta Magyarország területét.
